<!doctype html>
<html>
<head>
<meta charset="utf-8">
<title>赤壁赋</title>
<meta name="keywords" content="赤壁赋,苏轼,苏东坡,三苏" />
<meta name="description" content="《赤壁赋》是北宋文学家苏轼创作的一篇赋，作于宋神宗元丰五年（1082）贬谪黄州（今湖北黄冈）时。此赋记叙了作者与朋友们月夜泛舟游赤壁的所见所感，以作者的主观感受为线索，通过主客问答的形式，反映了作者由月夜泛舟的舒畅，到怀古伤今的悲咽，再到精神解脱的达观。" />
<link href="../css/base.css" rel="stylesheet">
<link href="../css/share.css" rel="stylesheet">
  <link rel="stylesheet" href="../css/article.css">
<!--[if lt IE 9]>
  <script src="../js/modernizr.js"></script>
  <![endif]-->
<!--<script src="../js/scrollReveal.js"></script>-->
</head>
<body>
<header>
  <div class="title" data-scroll-reveal="enter right over 1s"><span>Nemophilist</span></div>
  <!--<div class="logo" data-scroll-reveal="enter right over 1s"><a href="/"><img src="../images/logo.png"></a></div>-->
  <nav class="topnav" data-scroll-reveal="enter bottom over 1s after 1s"><a href="../index.html"><span>首页</span><span class="en">Home</span></a><a href="../about.html"><span>关于我</span><span class="en">About</span></a><a href="../manshenghuo.html"><span>慢生活</span><span class="en">Life</span></a><a href="../learn.html"><span>碎言碎语</span><span class="en">Doing</span></a><a href="../mbfx.html"><span>古文欣赏</span><span class="en">Enjoy</span></a><a href="../learn.html"><span>学无止境</span><span class="en">Learn</span></a><a href="../gbook.html"><span>留言</span><span class="en">Saying</span></a></nav>
</header>
<article>
  <div class="container">
    <h2 class="ctitle"><b>古文欣赏</b> <span>好咖啡要和朋友一起品尝，好文章也要和同样喜欢它的人一起分享。</span></h2>
    <div class="blog" data-scroll-reveal="enter top" >
      <div>
        <h1>赤壁赋</h1>
        <h2 class="author">苏  轼</h2>
        <div class="info">
          <img src="../images/sushi.jpg" alt="苏轼" class="author-img">
          <div style="width: 600px;display: inline-block;margin: 5px">苏轼（1037-1101），字子瞻，一字和仲，号东坡居士，眉州眉山（今属四川）人。苏洵之子。嘉祐年间（1056-1063）进士。曾上书力言王安石新法之弊，后因作诗讽刺新法而下御史狱，贬黄州。宋哲宗时任翰林学士，曾出知杭州、颍州，官至礼部尚书。后又贬谪惠州、儋州。在各地均有惠政。卒后追谥文忠。学识渊博，喜好奖励后进。与父苏洵、弟苏辙合称“三苏”。其文纵横恣肆，为“唐宋八大家”之一。其诗题材广阔，清新豪健，善用夸张比喻，独具风格。与黄庭坚并称“苏黄”。词开豪放一派，与辛弃疾并称“苏辛”。 又工书画。有《东坡七集》《东坡易传》《东坡书传》《东坡乐府》等。</div>
        </div>
        <br />
        <br />
        <br />

        <div>
          <p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。</p>
          <p>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。</p>
          <p>苏子愀然，正襟危坐而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”</p>
          <p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎!且夫天地之间，物各有主,苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”</p>
          <p>客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p>
        </div>
      </div>
    </div>
  </div>
  </aside>
</article>
<footer> Design by Nemophilist</footer>
<script>
	if (!(/msie [6|7|8|9]/i.test(navigator.userAgent))){
		(function(){
			window.scrollReveal = new scrollReveal({reset: true});
		})();
	};
</script>
</body>
</html>
